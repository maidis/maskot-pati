# Pati #

![Pati](https://github.com/maidis/maskot-pati/raw/master/pati.png)

Pati'nin nasıl ortaya çıktığını hatırlamak için [Pardus Hata Takip Sistemi'ndeki ilgili kayda](http://hata.pardus.org.tr/show_bug.cgi?id=14937) ve [Özgürlükİçin'deki çeşitli teknik sorunlar nedeniyle artık ulaşılamayan şu mesaja](http://www.ozgurlukicin.org/forum/gonullu-calismalar/18592/?page=1) bakabilirsiniz. İlk başta sadece bir hayal ve fikirden ibaret olan kağıttan maskot [Eray Şahbaz](http://www.ozgurlukicin.org/kullanici/profil/golge/)'ın (**gölge**) harika çalışmaları sayesinde gerçeğe döndü.

Her ne kadar ilk başlarda Pardus'a ait bir kağıttan maskot yapılması planlansa da o dönemde proje ekibiyle yapılan görüşmeler sonucunda ortaya çıkan çalışmanın Özgürlükİçin kağıttan maskotu olmasının daha iyi olacağına karar verildi ve proje bu şekilde evrildi. Böylece Özgürlükİçin topluluğu kendisinin yaptığı ve kendisine ait bir Özgürlükİçin kağıttan maskotuna kavuşmuş oldu.

Özgürlükİçin maskotunun tamamlanmasının ardından isim arayışları [başladı](http://www.ozgurlukicin.org/haber/maskotumuza-siz-isim-verin/) ve [devam etti](http://www.ozgurlukicin.org/haber/maskotumuzun-adini-siz-secin/). Böylece tüm Özgürlükİçin topluluğu çalışma için isim önerilerini sunarak ve oylamalara katılarak ismin belirlenmesinde söz sahibi oldu. Oylamaların sonucunda da Özgürlükİçin kağıttan maskotunun ismi Pati olarak [seçildi](http://www.ozgurlukicin.org/haber/maskotumuzun-adi-belli-oldu/). Okurlara merhaba de **Pati** :)

Siz de kendiniz bir Özgürlükİçin kağıttan maskotu yapmak isterseniz A4 boyutunda GIMP dosya çıktılarının [birinci](https://github.com/maidis/maskot-pati/raw/master/print/xcf/pati-1.xcf) ve [ikinci](https://github.com/maidis/maskot-pati/raw/master/print/xcf/pati-2.xcf) parçasını indirip, kullanabilirsiniz. Üç boyutlu model üzerinde oynama yapmak isterseniz [.3ds](https://github.com/maidis/maskot-pati/raw/master/design/pati.3ds) uzantılı dosyayı şuradan indirebilirsiniz. Farklı ölçekte çıktı almak isteyenler de [.dwg](https://github.com/maidis/maskot-pati/raw/master/design/pati.dwg) dosyasını kullanabilir.

Özgürlükİçin kağıttan maskotunda emeği geçen herkese tekrar teşekkürler.
